# Korte inleiding tot Terminologue

Deze pagina is een korte handleiding met de belangrijkste eigenschappen van Terminologue. Om Terminologue te gebruiken, ga eerst naar de [startpagina ](/)en maak een account aan. Zodra u een account hebt, kunt u inloggen met uw e-mailadres en wachtwoord. Wanneer u ingelogd bent, hebt de homepage een sectie met de titel *Uw termenbanken*. De sectie is in eerste instantie leeg, maar er is een link om een nieuwe termenbank te creëren.

![Your personal Terminologue homepage after you have logged in.](/docs/intro01.png)

U kunt zoveel termenbanken creëren als u wilt en u kunt ze later nog altijd verwijderen. Bij het aanmaken van een nieuwe termenbank zal Terminologue u vragen welke URL u wenst voor de termenbank. Elke termenbank in Terminologue heeft zijn eigen URL, zoals `www.terminologue.org/mytermbase`. Wanneer u uw termenbank openbaar wenst te maken, zal deze beschikbaar zijn op die URL.

![Creating a new termbase in Terminologue.](/docs/intro02.png)

Als u nieuw bent in Terminologue, is het aangeraden om een sjabloon te selecteren vanuit de keuzelijst, bijvoorbeeld *Simple Bilingual Termbase*. Uw termenbank wordt vooraf opgesteld met bepaalde instellingen (die u later kunt wijzigen) en enkele voorbeeldfiches (die u kunt verwijderen).

Zodra uw termenbank is aangemaakt, kunt u naar de startpagina gaan en van daaruit naar de bewerkingsinterface gaan. Hier maakt u en bewerkt u de terminologische fiches. Aan de linkerkant is er een lijst met fiches. U kunt de voorbeeldfiches verwijderen indien u het wenst, en u kunt zoveel nieuwe fiches maken als u wilt. Er is geen maximumaantal fiches dat uw termenbank kan bevatten. Klik op een fiche om het te openen en het zal in de ruimte aan de rechterkant verschijnen.

![Terminologue’s editing interface, showing the list of entries on the left and one entry open on the right.](/docs/intro03.png)

Wat je hier ziet is een geformatteerde weergave van het fiche. Zo ziet het fiche eruit als u uw termenbank openbaar wenst te maken. Om het fiche te bewerken, klik bovenaan op de knop *Edit*. Terminologue opent dan het fiche om te bewerken.

![An entry open for editing.](/docs/intro04.png)

Elk fiche in Terminologue vertegenwoordigt een concept, en elk concept bestaat uit elementen zoals termen, definities, domeinlabels, enzovoort. Met de tabbladen bovenaan kunt u deze bewerken: u kunt de termen van de fiches op het tabblad TRM, de definities op het tabblad DEF, enzovoort bewerken. Om bijvoorbeeld een nieuwe term aan het fiche toe te voegen, klikt u op het plusteken onder het tabblad TRM en vult u de verwoording van de term in. Eens de term is toegevoegd, kunt u er meer informatie aan toevoegen, bijvoorbeeld een woordsoortlabel, een overdrachtscommentaar, of één of meer vervoegingen. Als u klaar bent met het bewerken van het fiche, vergeet dan niet bovenaan op de knop *Opslaan *te klikken (of gebruik de sneltoets *Ctrl + Shift + S*).

Het bewerken van een fiche betekent in principe het intypen van tekst in vakjes en het selecteren van waarden uit lijsten. Veel van de lijsten met waarden, zoals woordsoortlabels, domeinlabels en dergelijke, vormen de metadata van de termenbank en kunnen voor elke termenbank afzonderlijk worden geconfigureerd in de sectie *Beheer*. Als u uw termenbank vanuit een sjabloon hebt gecreëerd, dan hebt u al wat metadata dat op voorhand is geconfigureerd.

![The Administration section where you can configure various lists for your termenbank, such as part-of-speech labels (shown here).](/docs/intro05.png)

Andere eigenschappen van uw termenbank kunnen worden geconfigureerd in de sectie *Configuratie*. Een belangrijk punt waar u controle over hebt, is wie er toegang heeft tot de termenbank en wie er, naast uzelf, veranderingen kan aanbrengen. Dit valt te vinden onder *Gebruikers*. U ziet daar uw eigen e-mailadres staan. Dit betekent dat u toegang heeft tot deze termenbank. U kunt hier andere gebruikers toevoegen en hun toegangsrechten bijstellen (bijvoorbeeld: sommige gebruikers kunnen fiches bewerken en andere niet, sommige gebruikers kunnen alleen fiches bewerken maar kunnen ze niet verwijderen of aanmaken, sommige gebruikers kunnen geen metadata bewerken, enzovoort). Elke gebruiker op deze lijst heeft toegang tot uw termenbank - op voorwaarde dat hij/zij een Terminologue-account heeft. De volgende keer dat ze inloggen, zien ze de termenbank vermeld onder *Uw termenbanken* op de startpagina van Terminologue.

![Configuring who can access your termenbank.](/docs/intro06.png)

Terminologue is niet alleen een hulpmiddel voor het bewerken van termenbanken, het is ook een hulpmiddel om termenbanken openbaar te maken op het web. Om een termenbank publiek zichtbaar te maken, ga naar *Publiceren *in de sectie *Configuratie *en wijzig de instelling van *Privé *naar *Publiek*. U kunt de termenbank ook altijd weer terugzetten naar *privé*. U kunt zelfs beslissen welke fiches publiek zichtbaar zijn en welke niet: elk fiche kan als *verborgen *worden gelabeld in de bewerkingsinterface en zal dan niet publiek zichtbaar zijn, zelfs als de termenbank in zijn geheel openbaar is.

![Making a termenbank publicly viewable.](/docs/intro07.png)

Vanaf het moment dat u uw termenbank openbaar maakt, zal de startpagina (bijvoorbeeld `www.terminologue.org/mytermbase`) een tekstvak tonen waar mensen uw termenbank kunnen doorzoeken, evenals andere functies voor het alfabetisch doorzoeken van de termenbank of per domein. De publieke presentatie van uw termenbank is geoptimaliseerd om gemakkelijk ontdekt te kunnen worden door zoekmachines zoals Google en Bing. Alle publiekelijk toegankelijke pagina's hebben een responsief ontwerp en zijn goed weer te geven op schermen van alle formaten, van grote desktopcomputers tot kleine mobiele apparaten.

![The homepage of a publicly viewable termenbank.](/docs/intro08.png)

Nu we hebben gezien hoe we Terminologue kunnen gebruiken om een termenbank te maken, te bewerken en uiteindelijk te publiceren, laten we dieper ingaan op enkele van de interessantere functies van Terminologue.

## Zoeken en vinden

Zoals we het al hebben gezien, is het bewerkingsscherm verdeeld in twee helften: een lijst met fiches aan de linkerkant en een ruimte voor het bekijken en bewerken van een fiche aan de rechterkant. Met het zoekvak bovenaan de lijst kunt u in de termenbank zoeken.

Via een vervolgkeuzelijst onder het zoekvak kunt u de zoekmodus selecteren. De opties zijn de *volledige term*, *het begin van de term*, het *einde van de term* en een paar andere. Deze modi voeren een eenvoudige karakter-voor-karaktervergelijking uit. Maar de standaardoptie in de vervolgkeuzelijst is *smart search*, waarbij een taalkundig intelligente zoekopdracht wordt uitgevoerd. De lijst met fiches die u bij het *smart searchen *krijgt, is zo gerangschikt dat fiches die min of meer volledig en precies overeenkomen met uw zoektekst bovenaan staan, gevolgd door fiches met meerdere woorden die de zoektekst als woord bevatten. Deze matching houdt geen rekening met vervoegingsuitgangen. Terminologue heeft toegang tot een grote databank van vervoegingen in veel verschillende talen, dus een zoekopdracht met bijvoorbeeld  'lopen' zal termen vinden die 'lopen', 'gelopen', 'loopt' enzovoort bevatten. Een ander kenmerk van *smart search* is dat het spelling verbeterd en spelsuggesties biedt aan de rechterkant van het tekstvak.

![Smart search in action.](/docs/intro09.png)

Zoeken is niet de enige manier om op een termenbank te navigeren. Terminologue biedt ook gefacetteerde filtering waarbij u de fichelijst kunt filteren op verschillende criteria zoals domeinen, redactionele status en andere.

![Filtering entries by domain in Terminologue’s faceted filtering feature.](/docs/intro10.png)

## Gealigneerde grammaticale aantekeningen

Het zal niemand verbazen dat u in de Terminologue een woordsoortlabels en andere grammaticale labels aan termen kunt toevoegen. Maar het bijzondere van Terminologue is dat je grammaticale labels kunt toevoegen aan individuele woorden van samenstellingen . Bij het toevoegen van een grammaticaal label aan een term, kunt u op Terminologue optioneel aangeven in welk subdomein de term van behoort. Wanneer Terminologue de term in de geformatteerde weergave van het fiche weergeeft, zal het label op de juiste plaats in de term toegevoegd worden. De gebruiker kan met de muis over het label gaan en Terminologue zal het subdomein waarop het behoort markeren.

![Highlighting tells the user which part of the multi-word term the label applies to.](/docs/intro12.png)

## Het delen van een term

Een ander innovatief en ongewoon kenmerk van Terminologue is dat een term kan worden gedeeld tussen meerdere fiches. Wanneer een term wordt gedeeld, communiceert Terminologue dit aan de gebruiker met een pictogram naast de term. U kunt op het pictogram klikken om te zien welke andere fiches deze term delen. Maar het belangrijkste is dat het pictogram er is om u te waarschuwen dat als u in die term wijzigingen aanbrengt, dezelfde wijzigingen automatisch ook aangebracht zullen worden bij de andere fiches.

![This fiche contains two terms, one of which is shared with one other fiche.](/docs/intro13.png)

Het delen van een term is bedoeld om het de menselijke bewerker tijd te besparen en om consistentie af te dwingen. Dus, wanneer u een nieuwe term aan een fiche toevoegt, zal Terminologue aangeven of een dergelijke term al elders bestaat en zal u de optie geven om die term te koppelen in plaats van een duplicaat aan te maken. Het delen van termen is nuttig als termen in uw termenbank rijkelijk zijn geannoteerd met grammaticale labels en vervoegingen.

## Fichestatus

Elk fiche in Terminologue heeft een statusabel dat 'gecontroleerd' of 'niet gecontroleerd' is. Wanneer een gebruiker een nieuw fiche aanmaakt, is deze eerst 'niet gecontroleerd', en alleen gebruikers met beheerdersrechten kunnen dit wijzigen naar 'gecontroleerd'. Ook wanneer een gebruiker bepaalde bewerkingen uitvoert op een bestaand fiche, bijvoorbeeld de spelling van een term wijzigt of een definitie toevoegt, verandert de status automatisch naar 'niet gecontroleerd'. Het is mogelijk om voor elke termenbank afzonderlijk te configureren welke soorten bewerkingen deze wijziging teweegbrengen (onder *Configuratie *→ Automatische wijzigingen).

Gebruikers met beheerdersrechten kunnen de gefacetteerde zoekfunctie van Terminologue gebruiken om een lijst van niet aangevinkte fiches te verkrijgen en deze periodisch te bekijken. Het doel van deze functie is om te helpen bij de kwaliteitscontrole van grote termenbanken waar grote teams samenwerken.

## Gebruikersrechten

Elke gebruiker in elke termenbank krijgt één van de vijf toegangsniveaus toegewezen die bepalen welke acties de gebruiker wel of niet mag uitvoeren in de termenbank. Deze niveaus kunnen aan de gebruiker worden toegewezen onder *Configuratie → Gebruikers*. De niveaus zijn:

1. ‚Lezer': de gebruiker heeft alleen-lezen toegang, kan naar fiches kijken, maar kan geen bewerkingen uitvoeren.
2. ‚Bewerker': de gebruiker kan bestaande fiches wijzigen, maar kan geen fiches aanmaken of verwijderen.
3. ‚Maker': hetzelfde als Bewerker, maar kan fiches aanmaken en verwijderen.
4. ‚Beheerder': hetzelfde als Maker, en kan metadata bewerken (domeinlijsten etc.), kan de status van fiches wijzigen, en kan extranetten aanmaken (zie hieronder).
5. ‚Configurator": hetzelfde als Beheerder, en kan wijzigingen aanbrengen in de configuratie van de termenbank, wat potentieel destructieve bewerkingen inhoudt zoals het verwijderen van de termenbank.

## Geschiedenis

Terminologue houdt een logboek bij van elke wijziging van elke fiche en het is mogelijk om de geschiedenis van elke fiche in de bewerkingsinterface te zien. Het logboek laat zien wie elke versie heeft opgeslagen en wanneer, en wat de wijzigingen waren. Vanuit het logboek is het mogelijk om wijzigingen ongedaan te maken door vorige versies weer tot leven te brengen door te klikken op de *Herstel*-link die verschijnt als u er met de muis over gaat. Het is ook mogelijk om het verwijderen van een fiche ongedaan te maken.

![The history of an fiche is displayed in Terminologue as a timeline.](/docs/intro14.png)

## Opmerkingen en commentaar

De fiches in Terminologue kunnen *opmerkingen *bevatten. *Opmerkingstypes* die geconfigureerd kunnen worden in de sectie *Beheer *van de termenbank, kunnen een van de drie volgende toegangsniveaus hebben:

1. privé opmerking, niet getoond op extranetten
2. privé opmerking, getoond op extranetten
3. openbare opmerking

Fiches in Terminologue kunnen ook worden geannoteerd met willekeurig *geprefabriceerde commentaren* en *commentaren*. Deze zijn voor interne doeleinden bedoeld en zullen nooit publiekelijk zichtbaar zijn. Het verschil tussen *geprefabriceerde commentaren* en *commentaren *is dat er een vaste lijst van *geprefabriceerde commentaren* is waaruit een gebruiker kan kiezen in een keuzelijst (deze kunnen worden geconfigureerd in *Beheer *van de termenbank), terwijl *commentaren *om het even welke tekst kunnen zijn. *Commentaren *en *geprefabriceerde commentaren* kunnen worden gekoppeld,zodat de *geprefabriceerde commentaren* een soort *commentaar *kunnen geven (en aangeven wat voor soort commentaar het is).

![An entry with a few tags and notes.](/docs/intro11.png)

## Extranetten

Een extranet is een speciale sectie op de website van Terminologue waar een ondergroep van een termenbank beschikbaar is gesteld om te spreken met een gesloten groep externe gebruikers. Gebruikers van een termenbank met beheerdersrechten kunnen nieuwe extranetten aanmaken, beslissen welke fiches op welk extranet gaan en beslissen welke gebruikers toegang hebben tot welk extranet. Extranetgebruikers staan volledig los van andere gebruikers van de termenbank: zij moeten een account hebben in Terminologue, maar hebben verder geen toegang (nodig) tot de termenbank zelf. Commentaar van extranetgebruikers is zichtbaar in de bewerkingsinterface (als *opmerkingen*) en is bedoeld om de termenbank-bewerker te informeren over zijn beslissingen.

![An extranet in Terminologue.](/docs/intro15.png)

## Conclusie

Dit brengt ons aan het einde van deze inleiding. Terminologue heeft een aantal andere functies die we hier niet hebben behandeld en u zult ze zeker ontdekken als u Terminologue gebruikt. Maar het belangrijkste is dat u uitstekende termenbanken creëert!
