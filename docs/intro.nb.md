# Kjapp innføring i Terminologue

Dette er en kort gjennomgang av de viktigste funksjonene i Terminologue. Terminologue er lett å ta i bruk: gå til [startsiden](/) og opprett en konto. Da kan du logge inn ved å bruke din e-postadresse og ditt passord. Når du er innlogget, ser du på startsiden en seksjon med tittelen *Dine termbaser*. Til å begynne med er seksjonen tom, men det fins en lenke for å lage en ny termbase.

![Din personlige Terminologue-startside etter du har logget deg inn.](/docs/intro01.png)

Du kan lage så mange termbaser som du vil, og du kan alltid fjerne dem på et senere tidspunkt. Når du er i gang med å lage en ny termbase, spør Terminologue hvilken URL du ønsker å bruke for termbasen. Hver termbase i Terminologue har sin egen URL-adresse, f.eks. `www.terminologue.org/mintermbase`. Hvis og når du ønsker å offentliggjøre din termbase, kommer den til å finnes på den URL-en.

![Slik lager du en ny termbase i Terminologue.](/docs/intro02.png)

Hvis Terminologue er et nytt verktøy for deg, anbefales det at du velger en mal fra nedtrekksmenyen, for eksempel *Enkel tospråklig termbase*. Da får du en termbase som kommer med noen forhåndsinnstillinger (som du kan endre på når som helst) samt et par eksempeloppføringer (som du kan fjerne).

Etter at din termbase er opprettet kan du gå til termbasens startside og derifra videre til redigeringsvisning. Dette er stedet der du oppretter og redigerer termposter. På venstre side fins det en liste av oppføringer. Du kan fjerne eksempeloppføringer hvis du vil, og du kan opprette så mange nye termposter som du vil. Det er ingen øvre grense til hvor mange oppføringer din termbase kan bestå av. Klikk på oppføringen, så den åpnes på høyre side i visningen.

![Redigeringsvisning i Terminologue med termpostlisten på venstre side og en termpost åpen for redigering på høyre side.](/docs/intro03.png)

Her ser du en formatert visning av termposten. Slik ser oppføringen ut hvis og når du bestemmer å offentliggjøre din termbase. For å redigere oppføringen, klikk på *Rediger*-knappen på toppen av siden. Terminologue åpner oppføringen og du kan så redigere den.

![En termpost som er åpen for redigering.](/docs/intro04.png)

Hver oppføring i Terminologue representerer et begrep, og hvert begrep består av ulike elementer som termer, definisjoner, domenemerkelapper og så videre. På de ulike fanene kan du redigere disse elementene: termene på oppføringen på fanen TRM, definisjoner på fanen DEF og så videre. Når du for eksempel vil legge til en ny term i oppføringen, gå på TRM-fanen, klikk på plusstegnet og skriv inn termens ordlyd. Når termen er lagt til i termbasen, kan du legge til mer informasjon, for eksemper sette merkelapper for ordklasser eller skrive inn kommentarer eller en eller flere bøyde ordformer. Når du har redigert oppføringen ferdig, husk å klikke *Lagre*-knappen på toppen av siden (eller bruk tastkombinasjonen *Ctrl + Shift + S*).

Å redigere en oppføring betyr i grunn å skrive inn tekst i tekstbokser og velge verdier på ulike fra lister. Termbasens metadata består av lister av verdier, for eksempel merkelapper for ordklasser, domener osv. Disse kan konfigureres enkeltvis og per hver termbase i seksjonen *Administrering*. En termbase som er basert på en mal, har allerede noe forhåndsinnstilt metadata.

![Administrering er en seksjon der du kan konfigurere ulike lister for din termbase, for eksempel merkelapper for ordklasser (vises her).](/docs/intro05.png)

Termbasens andre egenskaper kan konfigureres i seksjonen *Konfigurasjon*. Ett viktig element som du kan styre over er hvem som i tillegg til deg har tilgang til din termbase og hvem som kan gjøre endringer der. Dette finner du under *Brukere*. På listen der ser du din egen e-postadresse. Dette betyr at du har tilgang til denne termbasen. Du kan legge til flere brukere og konfigurere deres tilgangsrettigheter: noen brukere kan redigere oppføringer, andre kan ikke, noen brukere kan kun redigere oppføringer, men ikke fjerne eller opprette dem, noen brukere kan ikke redigere metadata osv. Alle brukere på denne listen har tilgang til din termbase – gitt at de har opprettet seg et Terminologue-brukerkonto. Neste gang de logger seg inn, kommer de til å se denne termbasen på listen over *Dine termbaser* på Terminologue-startsiden.

![Her konfigurerer du hvem som har tilgang til din termbase.](/docs/intro06.png)

Terminologue er ikke bare et verktøy for å redigere termbaser, men også et verktøy for å offentliggjøre termbaser på nettet. For å gjøre termbasen offentlig synlig, gå til seksjonen *Konfigurasjon*, klikk på *Publisering* og endre tilgangsinnstillingen fra *privat* til *offentlig*. Du kan når som helst bytte termbasens status tilbake til *privat*. Du kan også velge hvilke oppføringer som er offentlig synlige og hvilke som er private: i redigeringsvisning kan man sette merkelappen *skjult* til hvilken som helst oppføring, som dermed ikke er synlig for allmennheten selv om termbasen som helhet er offentlig.

![Hvordan gjøre termbasen offentlig synlig.](/docs/intro07.png)

Straks termbasen er offentliggjort, har termbasens startside (f.eks. `www.terminologue.org/mintermbase`) en tekstboks der besøkere kan søke i termbasen. En offentlig termbase er optimalisert slik at søkemotorer som Google og Bing kan lett finne den. Alle offentlig synlige sider benytter et responsivt design som kan vises på alle skjermstørrelser fra stasjonære PC-er til små mobile enheter.

![Startsiden til en offentlig synlig termbase.](/docs/intro08.png)

Nå når vi har sett hvordan Terminologue brukes til å opprette, redigere og også offentliggjøre en termbase, er det på tide å zoome inn på noen spennende egenskaper ved Terminologue.

## Søke og finne

Redigeringsskjermen er som vi har sett delt i to halvdeler: liste av oppføringer på venstre side og visining for å redigere oppføringer på høyre side. Du kan søke i listen av oppføringer ved å bruke søkefeltet på toppen av listevisningen.

Under søkefeltet er den en nedtrekksmeny der du kan velge mellom ulike søkemoduser. Søkealternativene er *hele termen*, *fra start*, *fra ende* og noen til. Disse modusene utfører enkel tegn-for-tegn-matching. Standardvalget i nedtrekksmenyen er likevel *smart søk*, som utfører lingvistisk sett intelligent søk. Trefflisten etter *smart søk* er ordnet opp slik at oppføringer som matcher søketeksten mer eller mindre fullstendig, er på toppen av listen, og deretter kommer flerordsuttrykk som inneholder søketeksten som et ord. Dette søket forstår bøyingsformer. Terminologue har tilgang til en stor database av bøyde ordformer på flere ulike språk slik at et søk på f.eks. 'walk' finner termer som inneholder 'walking', 'walked', 'walks' og så videre. Et annet element i *smart søk* er at det retter opp skrivefeil og tilbyr rettskrivingsforslag på høyre side av tekstboksen.

![Smart søk i gang.](/docs/intro09.png)

Søkene er ikke den eneste måten å navigere på i termbasen. Terminologue tilbyr også nyanserende filtrering der du kan filtrere søketrefflisten etter ulike kriterier som for eksempel domener, redigeringsstatus og annet.

![Filtrering av oppføringer etter domene med Terminologues nyanserende filtere.](/docs/intro10.png)

## Innebygde grammatikkmerknader

Det er ingen overraskelse at du kan feste ordklassemerkelapper og annen grammatisk informasjon i termene i Terminologue. Men det virkelig særegne for Terminologue er at du kan feste grammatikk-kommentarer i enkelte ord i termer som består av flere ord. Når du fester en grammatikk-kommentar i en term, kan du også om du så ønsker fortelle Terminologue hvilken delstreng av termen kommentaren viser til. Når Terminologue så viser termen i sin strukturerte form, blir merkelappen plassert i riktig sted på termen. Når brukeren holder muspekeren over merkelappen, fremhever Terminologue delstrengen som merkelappen gjelder for.

![Når termen består av flere ord, forteller fremhevingen hvilken delstreng merkelappen gjelder for.](/docs/intro12.png)

## Termdeling

Et annet innovativ og uvanlig egenskap ved Terminologue er at den samme termen kan brukes av flere oppføringer. Et ikon ved siden av termen i Terminologue forteller brukeren at termen brukes av flere. Ved å klikke på ikonet kan du se hvilke andre oppføringer som deler den samme termen. Det viktigste med ikonet er at det advarer deg og forteller at om du gjør noen endringer i termen her, blir de samme endringene automatisk overført også til andre oppføringer.

![Denne oppføringen består av to termer, hvorav en brukes av en annen oppføring.](/docs/intro13.png)

Termdeling er ment for å spare menneskelige redaktørers arbeid og å sikre konsistens i innholdet. Derfor forteller Terminologue deg om termen som du la til, allerede eksisterer et annet sted, og gir deg en mulighet å lenke til den termen i stedet for å opprette et duplikat. Termdeling er nyttig hvis termene i din termbase er rikelig utstyrte med grammatikk-kommentarer og bøyde former.

## Oppføringsstatus

Hver oppføring i Terminologue er merket enten med status «kontrollert» eller status «ikke kontrollert». Til å begynne med har hver ny oppføring status «ikke kontrollert», og bare brukere med administratorrettigheter kan endre den til «kontrollert». Også når en bruker foretar visse redigeringer på en eksisterende oppføring, for eksempel endrer skrivemåten på en term eller legger til en definisjon, endres status automatisk til «ikke kontrollert». Hvilke redigeringer som utløser denne statusendringen kan konfigureres enkeltvis, for hver termbase (under *Konfigurasjon → Automatiske endringer*).

Brukere med administratorrettigheter kan bruke Terminologues nyanserende søk for å få en liste av oppføringer som ikke er sjekket og gjennomgå disse i jevne mellomrom. Denne egenskapen er ment for å hjelpe til med kvalitetskontrollen av store termbaser der store team samarbeider.

## Brukerrettigheter

Hver bruker av hver termbase er tildelt en av fem tilgangsnivåer som bestemmer hvilke handlinger brukeren er eller ikke er tillatt til å utføre i termbasen. Brukerne kan tilordnes nivåer under *Konfigurasjon → Brukere*. Nivåene er:

1. «Leser»: brukeren har kun leserettigheter og kan kun se på oppføringene, men ikke redigere dem.
2. «Redaktør»: brukeren kan endre på eksisterende oppføringer, men kan ikke lage eller fjerne dem.
3. «Skaper»: samme som Redaktør, men kan også lage og fjerne oppføringer.
4. «Administrator»: samme som Skaper, og kan i tillegg redigere metadata (domenelister osv.), ende oppføringenes status og lage ulike ekstranett (se nedenfor).
5. «Konfigurerer»: samme som Administrator, og kan i tillegg endre termbasenes konfigurasjoner inklusive potensielt destruktiv bruk som å fjerne hele termbasen.

## Logg

Terminologue logger hver endring til hver oppføring, og i redigerindsvisning er det mulig å se hver oppførings historie. Loggen viser hvem som lagret hvilken versjon og til hvilken tid, og hva disse endringene var. Loggen gjør det mulig å omgjøre endringer og gjenopprette tidligere versjoner ved å klikke på *Gjenoppfrisk* -lenken som dukker opp når du holder muspekeren over den.  Det er også mulig å angre fjerning av en oppføring.

![Oppføringshistorien i Terminologue vises som en tidslinje.](/docs/intro14.png)

## Notater og kommentarer

Alle Terminologue-oppføringer kan ha *notater*. *Notattyper* i termbasen kan konfigureres i seksjon *Administrasjon*. Notater kan ha tre typer av tilgangsnivåer:

1. privat notat, ikke synlig i ekstranett
2. privat notat, vises i ekstranett
3. offentlig notat

I Terminologue-oppføringer kan det også brukes ulike *forhåndsskrevne kommentarer* og *frie kommentarer*. Disse er for intern bruk, de er aldrig synlige for andre. Forskjellen mellom *forhåndsskrevne* og *frie kommentarer* er at det fins en fastsatt liste av *forhåndsskrevne kommentarer* som brukeren kan velge mellom i en nedtrekksmeny (disse kan konfigureres i *Administrasjon*-seksjon for termbasen), mens *frie kommentarer* er hva som helst tekst. *Frie* og *forhåndsskrevne kommentarer* kan ordnes parvis slik at *forhåndsskrevne kommentarer* kan fastsette *frie kommentarenes* type (fortelle hva slags kommentar den er).

![Oppføring med noen emneknagger og notater.](/docs/intro11.png)

## Ulike ekstranett

Et ekstranett er en særskilt seksjon på Terminologue-nettsiden der en del av termbasen er offentliggjort for en gruppe eksterne brukere som kan kommentere på oppføringene. Termbasebrukere med administratorrettigheter kan skape nye ekstranett, bestemme hvilke oppføringer som går til hvilket ekstranett og bestemme hvilke brukere som har tilgang til hvilket ekstranett. Ekstranettbrukere er fullstendig atskilte fra andre termbasebrukere: De må ha en Terminologue-konto, men bortsett fra det har de ikke (nødvendigvis) tilgang til selve termbasen. Kommentarer som ekstranettbrukere har skrevet er synlige i redigeringsvisningen der de vises som *notater* med formål om å gi bakgrunnsinformasjon for valg som termbaseredaktøren tar.

![Et ekstranett i Terminologue.](/docs/intro15.png)

## Sluttbemerkning

Nå har vi kommet til slutten på denne innføringen. Terminologue har mange flere funksjoner som vi ikke har snakket om her, men som du sikkert kommer til å oppdage og lære om når du bruker Terminologue. Sist men ikke minst ønsker vi deg trivelige stunder med å bygge opp termbaser!
